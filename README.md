Laivų mūšis – tai populiarus klasikinis strateginis žaidimas dviem. Šio žaidimo esmė – žaidėjams bandyti nuskandinti vienas kito laivus. Visa tai neišvengiamai reikalauja loginio mąstymo, strategijos beigi, žinoma, atidumo. Įprastai Laivų mūšis yra žinomas kaip stalo žaidimas, tačiau netrūksta ir skaitmeninių versijų – tiek mobiliųjų, tiek internetinių programėlių pagrindu. Mūsų grupę sudomino pastarasis.
Šio klasikinio strateginio žaidimo taisyklės prasideda nuo to, jog kiekvienas iš žaidėjų (kurių yra du), gauna dvi 10x10 dydžio lenteles: 
·	pirmoji yra skirta savo laivams išdėstyti;
·	antroji, priešingai, yra naudojama žaidimo priešininku patapusio asmens laivų paieškai;

Koordinates nustatyti neabejotinai padeda faktas, kad lentelės viršuje yra išdėstyti skaičiai nuo 1 iki 10, o kairėje pusėje – raidės nuo A iki J. Taigi, jei tam tikras žaidėjas norėtų pasirinkti langelį, esantį trečiame stulpelyje ir ketvirtoje eilutėje, to langelio koordinatės būtų D3.
Laivų išdėstymas pakankamai paprastas. Svarbiausia – jog tai liktų paslaptimi nuo konkurento. Gautų laivų komplektą sudaro 10 laivų:
·	vienviečiai laivai, kiekis – 4;
·	dviviečiai laivai, kiekis – 3;
·	triviečiai laivai, kiekis – 2;
·	keturviečiai laivai, kiekis – 1;

Kiekvienas žaidėjas turi išdėstyti laivus taip, kad jie nesilietų vieną su kitu (t.y. laivas aplink save privalo turėti po vieną laisvą koordinatę į visas puses, įskaitant ir įstrižai esančias.) ir visas laivų kiekis turi būti išnaudotas išdėliojant juos į koordinačių lauką.
Pats žaidimas vyksta taip (pirmuoju žaidėju bus vadinamas tas, kuris šauna, antruoju – į kurio laivus šauna) – pirmasis žaidėjas pasirenka koordinatę, į kurią smūgiuoja, o priklausomai nuo to, ar į antrojo bet kurį laivą buvo pataikyta, priklauso sekanti žaidimo eiga:
·	pataikius, antrojo žaidėjo ekrane yra pažymima, jog į jo laivą buvo pataikytą, o pirmojo vienoje iš lentelių (kur žymimi ne-/pataikymai) yra pažymima koordinatė į kurią buvo pataikyta ir pirmasis tęsia savo bandymus šauti;
·	nepataikius, pirmojo žaidėjo pataikymų lentelėje yra pažymima koordinatė, kuri indikuoja, kad šūvis buvo netaiklus, o antrasis gauna galimybę pateikti savo spėjimą (šūvį).

Šį laivų mūšio versija išsiskiria tuo, kad žaidimo eigoje, pataikydamas į priešininko laivą varžovas turi šansą gauti kortelę (blast area damage), kurią panaudojus, šūvis padengtų didesnę zoną žalos (nuo pasirinktos koordinatės būtų šaunama į kiekvieną aplinkinę koordinatę) ir priklausomai nuo pasirinktos šūvio pozicijos vienu metu būtų šaunama maksimaliai į 9-ias skirtingas pozicijas. Tai ir kitos įgytos galios suteikia įvairovę šiai laivų mūšio versijai
Žaidimas tęsiasi iki tol, kol pas vieną iš žaidėjų bus nuskandinti visi laivai. Tuo atveju laimėtoju skelbiamas jo oponentas, turintis nenuskandintų laivų.
